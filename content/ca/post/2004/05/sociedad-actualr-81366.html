+++
date = "2004-05-26T00:00:00+01:00"
lastmod = "2004-05-26T00:00:00+01:00"
author = "Albert L.G."
title = "Societat actual?"
slug = "sociedad-actualr-81366"
tags = [ "filosofia" ]
+++

<p>
  Avui he trobat un paper entre molts altres dins d’una capsa de la mudança
  (i això que em vaig mudar l’agost passat). És un paper molt especial...
  hi ha escrita una redacció que té més de vint anys. La va escriure la
  meva germana Silvia i la va titular
  "<strong>Els problemes de la societat actual</strong>":
</p>

<div class="p-shadow">
  <div>
    <blockquote>
      <p style="padding-left: 12px; font-size: 1em;">
        “– Problemes? Què són els problemes? Existeixen en algun lloc?
        Són conceptes reals?<br>
        – Sí, estimat meu, fa molt, molt de temps, aquí, al nostre
        planeta que avui veus tan summament bell i feliç, va existir
        una societat carregada de... d’això precisament, de
        problemes.<br>
        – Per què ho dius tan tristament, mare? Potser els problemes
        eren coses, coses...?<br>
        – Dolentes? Sí, fill meu, sí, sé que avui dia costa molt de
        pronunciar aquesta paraula perquè el dolent, la maldat, no
        existeix, no la veiem reflectida en cap punt de la nostra
        vida, però en aquell temps era una realitat tan palpable i
        constant que es va convertir en hàbit, en costum de persones
        desaprensives que en gaudien.<br>
        – Desaprensives?<br>
        – Sí, desaprensives, persones que no dubtaven ni tan sols un
        instant a fer mal a qualsevol altra persona amb tal
        d’obtenir-ne algun benefici, a vegades, només per diners.<br>
        – Diners! Sí, fa dues setmanes en vam parlar a classe. Crec
        que era un utensili per obtenir allò que es necessitava per
        viure, però en un principi va resultar molt beneficiós. Per
        què va desaparèixer, mare? Quan ho vaig preguntar, el
        professor va canviar l’expressió del seu rostre i molt seriós
        va dir: “– Passem a explicar el problema de matemàtiques que
        ens va quedar pendent”. Per què?<br>
        – Ja veus, fill, és difícil d’explicar el perquè i són pocs
        els que ho coneixen, ja que es tem que algú vulgui restaurar
        la decadència i perversió d’aquella societat. Com has dit,
        els diners van començar molt bé com a instrument de compra
        i venda, però amb el temps la gent va creure veure-hi la font
        de la felicitat, els ambicionava, els desitjava amb totes les
        seves forces i feia el que fos a les seves mans per
        aconseguir-los, sense aturar-se davant cap obstacle. El
        dolent era que, un cop n’aconseguien una mica, no podien
        parar i seguien i seguien, volien més i més. Ells van ser
        els causants de la destrucció d’aquella societat.<br>
        – Un simple tros de paper, mare? Una simple moneda, metall
        bast i poc atractiu, va ser capaç de destruir tota una
        organització social, tota una harmonia de persones?”
        (<strong>continua...</strong>)
      </p>
    </blockquote>
  </div>
</div>

<p>&nbsp;</p>

<div class="p-shadow">
  <blockquote>
    <p style="padding-left: 12px; font-size: 1em;">
      “– Sí, petit, encara que van ser els mateixos homes els qui es
      van autodestruir. Ells, amb la seva ambició, van destrossar una
      feina de milions d’anys. L’ambició per aquells papers i
      metalls arribava a tal extrem que mataven altres persones per
      aconseguir-los.<br>
      – Què dius, mare? Matar?<br>
      – Sí, matar. Però hi ha moltes maneres de fer-ho. Alguns ho
      feien directament i a sang freda: una mort ràpida per robar
      amb prou feines alguns milers de pessetes. Però hi havia una
      mort molt pitjor, més cruel i despietada, molt lenta i
      angoixant: la mort en vida. I no m’he equivocat, va arribar a
      haver-hi gent morta en vida. La seva aparença ho delatava, el
      sofriment omplia les seves venes: eren els aturats. Gent sense
      feina i, per tant, sense recursos econòmics, gent que sentia
      el fred als ossos, la fam a la pell, la desesperació. I el pitjor
      de tot és que no només morien ells lentament, sinó que veien
      morir alhora la seva família, dona i fills, en la mateixa
      agonia i tristesa, i això era el que no podien suportar. Els
      fills veien la mancança que tenien els seus pares i el seu,
      diguem-ne, conformisme, perquè per a ells no feien res;
      aleshores sortien al carrer: era la delinqüència, qualsevol
      cosa abans que morir aixafats, callats, lligats de peus i mans
      per la societat. Se sentien marginats, apartats d’ella, i en
      certa manera ho estaven, i volien venjar-se, hi havia d’haver
      alguna manera de fer-ho, no es podien conformar: el peu de la
      societat no els aixafaria, la forca que se’ls acostava no els
      estrenyaria, ells no serien oprimits, tenien boca, havien de
      parlar, i van cridar amb una sola veu <strong>llibertat!</strong>
      Les dones no volien ser oprimides pels homes. Les classes
      baixes estaven cansades d’obeir. Els ignorants volien aprendre,
      estaven cansats que se’ls retregués la seva ignorància. L’atur
      havia d’acabar. Ells volien parlar. Les grans potències ja no
      els manipularien. Ells sabien parlar. Ningú els podia obligar
      a fer el que no volguessin. Ells podien parlar. Van trobar el
      mètode i ells VAN PARLAR. Va esclatar la guerra i tot es va
      destruir, però de les seves pròpies cendres es va reconstruir
      aquest món de pau i harmonia. Tot torna al bé.”
    </p>

    <p style="padding-left: 12px; font-size: 1em;">
      Silvia L.G.
    </p>
  </blockquote>
</div>
