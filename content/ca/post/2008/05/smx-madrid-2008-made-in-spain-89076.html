+++
date = "2008-05-25T14:47:31+01:00"
lastmod = "2008-05-25T14:47:31+01:00"
author = "Albert L.G."
title = "SMX Madrid 2008... made in Spain"
slug = "smx-madrid-2008-made-in-spain-89076"
tags = [ "sem","seo" ]
+++

<p>Els passats 20 i 21 de maig arribava a Espanya la Search Marketing Expo, de la mà de <a href="http://tomcaster.com/blog/" target="_blank">Tomy Lorsch</a> i <a href="http://fernandeztamames.com/" target="_blank">Rafa Fdez. Tamames</a>, i amb grans noms al cartell com <strong>Danny Sullivan</strong> (Partner i Chief Content Officer de <a href="http://searchengineland.com/">Search Engine Land</a> i <a href="http://searchmarketingexpo.com/">Search Marketing Expo</a>), <strong>Rand Fishkin</strong> (CEO de <a href="http://www.seomoz.org/">SEOmoz.org</a>) o <strong>Bernard Girard</strong> (autor del llibre “El modelo Google: una revolución de management”).</p>
<p>La veritat és que el programa de l’esdeveniment prometia, i molt (i no puc negar que les SEO-Stars no van decebre), tot i que va patir diverses modificacions des del primer moment.</p>
<p>Us asseguro que no m’agrada gens l’etiqueta “<em>made in Spain</em>” amb què titulo aquest post pel sentit en què l’utilitzo, però em veig obligat a fer-ho… <em>Spain is different… so different</em>, diria jo, sobretot si ho comparem, per exemple, amb el SES London 2008. Sempre des d’un punt de vista exigent i perfeccionista. ;)</p>
<p>Com que sóc dels que prefereixen l’opció “primer les dolentes” davant la típica “tinc bones i males notícies”, comencem pels fets (o successos) pel que fa a l’organització i al contingut de l’esdeveniment:</p>
<ul>
<li>Pràcticament la totalitat de les conferències i seminaris van començar amb retard (algunes fins a 30 minuts!), des de la presentació/inauguració.</li>
<li>Hi va haver seriosos problemes amb el so, els micròfons (ara funcionen, ara no)… que gairebé ens deixen sords en un parell d’ocasions.</li>
<li>El nivell d’alguns ponents era, com a mínim, digne de sospita (sobretot els de la pròpia terra, per a la nostra desgràcia… tot i que em molesta moltíssim posar tothom al mateix sac, però no vull donar noms). Hi va haver algunes frases per recordar (“perlites” que em reservo… almenys de moment).</li>
<li>Pocs expositors (però cal tenir en compte que era el primer SMX a Espanya).</li>
<li>I per a mi, el més sorprenent de tot: els que havíem pagat NO disposàvem de connexió a Internet!! Sí, sí… <strong>SMX Madrid 2008 sense connexió Wi-Fi per als assistents</strong>. “<em>No comments</em>”.</li>
</ul>
<p>Però no tot havia de ser dolent, ni de bon tros:</p>
<ul>
<li>Ens anuncien la <a href="http://es.searchengineland.com" target="_blank">versió <strong>en castellà</strong> de Search Engine Land</a> (tot i que alguns ja ho sabíem i ho incloc en la part positiva, prefereixo ser caut: ja veurem què tal).</li>
<li>L’actitud i la preocupació que vaig percebre en Tomy Lorsch perquè tots els detalls que podia controlar sortissin bé.</li>
<li>El networking social i professional.</li>
<li>L’assistència: força concorreguda, tot i que potser n’esperava més.</li>
<li>Rand Fishkin: generositat en know-how i humor. Va aportar molta informació i va ser divertit. Ponències i presentacions perfectes.</li>
<li>El menjar: boníssim. Som a Espanya, oi? :)</li>
</ul>
<p><strong>Conclusió</strong>: esperançador, sempre que s’aprengui dels errors, s’analitzin les mancances i es continuï treballant amb il·lusió. Ànims i endavant!</p>

<p>Un altre dia us resumiré alguns punts de les presentacions més destacables.</p>
